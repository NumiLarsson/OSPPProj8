# Gruppkontrakt

OSPP (1DT096) 2016 - Grupp 08


## Rutiner
Vi har tänkt att i huvudsak arbeta tillsammans. Speciellt i början när grunderna är oklara och det är extra viktigt att alla är med på noterna. Mötena bör ske minst tre gånger i veckan med efterföljande gemensamt arbete. Dess möten planeras en vecka i förtid med hänsyn av schemat. Möteslängden beror på innehållet men vår ambition är att dessa börjar senast 10:00. Frånvaro ifrån dessa är endast tillåten i samband med dödsfall, sjukdom, skolrelaterade skäl (lektioner, tentor osv) och andra händelser som gruppen anser godtagbara.


## Kommunikationen i gruppen
Kommunikationen sker framförallt via Slack, framförallt den formella informationen. Mer informell info kan skötas via Facebook. Frånvaro från ett möte får diskuteras i gruppen och gemensamt bedöma om anledning till frånvaron är godtagbar inklusive eventuella påföljder. Samordning och planering sker primärt med hjälp av Trello, men också i Slack och Facebook.


## Frånvaro
Eventuell frånvaro anmäls via Slack och Facebook, innan gruppen träffas. Vid upprepad ogiltig frånvaro tas kontakt med kursansvarig (Karl). Frånvarande leder till minskat inflytande i besluten som tas just då. Frånvaron kan kompenseras om det bedöms relevant. Upprepade förseningar leder till att man måste bjuda på enklare fika!


## Roller
Vi har identifierat följande roller som **kan** behövas under hela eller delar av projektet:
- Projektledare
- Back-end ansvarig
- Front-end ansvarig
- Testansvarig
- Integrationsansvarig
- Verktygsansvarig

Dessa roller bör roteras, förmodligen på veckobasis, så att alla får en bra översyn av projektet.


## Beslutsformer
Vi ämnar att komma överrens genom majoritetsbeslut vid möten med föreliggande diskussion. Dessutom tänker vi skapa en detaljerad projektplan och produktspecifikation första veckan för att undvika tveksamheter. Skulle vi vara helt låsta kan det vara relevant att få input från extern part för att vikta förslagen.


## Arbetsinsats
**Exempel på olika former av arbetsinsatser:**
- Programmering
- Planering
- Testning
- Dokumentering
- Rapportskrivning
- Administration

Kraven vi ställer på varandra är att insatserna sker inom rimlig tid och med överrenskommen utkomst och kvalité. Varje gruppmedlem förväntas också spendera ungefär 20-25 timmar i veckan på projektet.


## Ansvar
Under våra gruppmöten så kommer vi att dela upp arbetet så mycket som möjligt. För att ge alla medlemmar i gruppen en bra översyn på projektet så ska vi låta medlemmar byta arbetsuppgifter under projektets gång. Om någon inte sköter sig och inte gör sitt jobb får gruppen diskutera med personen i frågan och se över anledningarna. Tillräckligt med tid mellan mötena ska läggas för att kunna åstadkomma uppgiften enligt överrenskommelse.
 

## Konflikter
Hela gruppen får träffas och fredligt diskutera för att försöka komma fram till en kompromiss. 


## Brott mot bestämmelserna i gruppkontraktet
Kontakt och diskussion med personen, hjälp om det behövs. Eventuellt kontakt med kursansvarige (Karl) om *"brottet"* bedöms någorlunda grovt.


## Utskrift och underskrifter

Detta kontrakt har den __________________________  upprättats av:


Förnamn | Efternamn | . . . . . . . . . . . Underskrift . . . . . . . . . . .
--------|-----------|------------
Marcus  | Andersson |
Peter   | Berglund  |
Hampus  | Falk      |
Karl    | Johansson |
Anton   | Larsson   |
Axel    | Poromaa   |
